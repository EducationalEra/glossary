<div align="center">
<a href="https://biggggidea.com/project/edera-onlajn-osvita-z-lyubovyu/" target="_blank"><img src="000.png" width="1000" /></a>
</div>
<br>

<h1>Рутини</h1>

<p>Рутини – це необхідні й передбачувані щоденні задачі, які супроводжують навчально-виховний процес. Вони важливі для організованої щоденної роботи класу. Кожен клас може мати багато різних рутин. Їх вибір залежить від учителя, який враховує потреби учнів та особливості школи. </p>

<div class="embed-responsive embed-responsive-16by9">
<iframe class="embed-responsive-item" src="https://www.youtube.com/embed/9lObMCZoMws" frameborder="0" allowfullscreen></iframe>
</div>
<br>

<p>Усі рутини умовно можна розділити на 3 категорії:</p>
<ul>
	<li>рутини переміщення (використання вбиральні, вихід із кабінету всім класом, підтримування порядку в класі тощо);</li>
	<li>рутини уроку  (як попросити вчителя про допомогу, що робити якщо раніше закінчив виконувати завдання, як працювати в Інтернеті тощо);</li>
	<li>загальні рутини (очищення дошки, прибирання робочого місця тощо).</li>
</ul>

<p>Щоб впровадження рутин було максимально ефективним:</p>
<ol>
	<li>Пояснюйте, обговорюйте та моделюйте, тобто демонструйте кожну рутину.</li>
	<li>Визначте пріоритети: чого навчаєте у перший ж шкільний день, а чого можна навчитись, коли виникає необхідність.</li>
</ol>


<p>Кожен ефективний учитель знає, що мета управління класною діяльністю — це підвищення рівня навчання. Якщо постійно витрачати час на організацію повсякденної роботи, ми втратимо цінні хвилини, які було б краще присвятити навчанню.  </p>

<p>Час на запровадження рутин та розробку класних правил, який учитель витратить у перший місяць навчання, дозволить економити навчальний час впродовж усього року й допоможе організувати навчальний процес. Це сприятиме створенню комфортного класного середовища, у якому всі почуваються впевнено. Адже вони вже знають, що і коли їм робити.</p>
	<br>
<div class="eoz-text">
	<br>
	<p align="center">Більше навчальних матеріалів (відео, завдання, методичні посібники й роздаткові матеріали) можна знайти на безкоштовному онлайн-курсі.</p>
<p><center><a href="https://courses.ed-era.com/courses/course-v1:MON-EDERA-OSVITORIA+ST101+st101/about" target="_blank"><button type="button" class="btn btn-primary" aria-haspopup="true" aria-expanded="false">Перейти до курсу</button></a></center></p>
</div>