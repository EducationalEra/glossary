<div align="center">
<a href="https://biggggidea.com/project/edera-onlajn-osvita-z-lyubovyu/" target="_blank"><img src="000.png" width="1000" /></a>
</div>
<br>

<h1>Ранкове коло</h1>

<p>Ранкове коло – це щоденна практика, під час якої вчитель із учнями об'єднуються в коло та виконують декілька пізнавальних різнопланових діяльностей. Вони допомагають налаштуватися на навчання й формують відповідальну турботливу класну спільноту.</p>
<div class="embed-responsive embed-responsive-16by9">
<iframe class="embed-responsive-item" src="https://www.youtube.com/embed/QfrpV1mI6to" frameborder="0" allowfullscreen></iframe>
</div>
<br>
<p>Ранкове коло – це динамічне поєднання кількох діяльностей. Їх перелік і послідовність змінюється залежно від різних факторів: наприклад, динаміка класу, план і цілі дня. Перші ранкові зустрічі будуть короткотривалими (близько 3-5 хвилин) з однією чи двома діяльностями. Поступово час збільшуватиметься (до 10-15 хвилин) і кількість діяльностей зростатиме до 3-4-х.</p>

<p>У ранковому колі ми:</p>
<ul>
	<li>Вітаємося.</li>
	<li>Знайомимося і презентуємо себе.</li>
	<li>Граємо разом.</li>
	<li>Обговорюємо тему, мету й цілі дня.</li>
</ul>

<p>Ранкове коло – це перший крок до формування поваги, довірливих, турботливих і доброзичливих стосунків у класі. Сучасні дослідження кажуть, що коли такі стосунки сформовані, учні хочуть поводитись на користь шкільної спільноти. Поведінкові проблеми виникають лише зрідка. Діти з різних родин, які мають різні емоційні, фізичні та академічні потреби, об’єднуються в успішну класну спільноту. Разом ми почуваємось комфортно, щиро посміхаємось і з радістю пізнаємо світ.</p>
	<br>
<div class="eoz-text">
	<br>
	<p align="center">Більше навчальних матеріалів (відео, завдання, методичні посібники й роздаткові матеріали) можна знайти на безкоштовному онлайн-курсі.</p>
<p><center><a href="https://courses.ed-era.com/courses/course-v1:MON-EDERA-OSVITORIA+ST101+st101/about" target="_blank"><button type="button" class="btn btn-primary" aria-haspopup="true" aria-expanded="false">Перейти до курсу</button></a></center></p>
</div>