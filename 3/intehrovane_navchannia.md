<div align="center">
<a href="https://biggggidea.com/project/edera-onlajn-osvita-z-lyubovyu/" target="_blank"><img src="000.png" width="1000" /></a>
</div>
<br>

<h1>Інтегроване навчання</h1>

<p>Інтегроване навчання – це сукупність послідовних та взаємопов'язаних дій учителя й учня. Вони спрямовані на формування цілісної картини світу школяра на основі об’єднання навчального матеріалу з різних освітніх галузей (навчальних предметів).</p>
<div class="embed-responsive embed-responsive-16by9">
<iframe class="embed-responsive-item" src="https://www.youtube.com/embed/nmnKMThQdGE" frameborder="0" allowfullscreen></iframe>
</div>
<br>
<p>При реалізації завдань інтегрованого навчання в новій українській школі, інтеграція розглядається не як механічне об’єднання окремих питань з різних навчальних предметів, а як їх органічне взаємопроникнення. Воно дає якісно новий результат, нове системне й цілісне утворення – формування цілісної картини світу.</p>

<p align="center"><span style=" font-size: 18pt;"><b>Впровадження інтегрованого навчання</b></span></p>
<div class="embed-responsive embed-responsive-16by9">
<iframe class="embed-responsive-item" src="https://www.youtube.com/embed/zzGFWB2G2r8" frameborder="0" allowfullscreen></iframe>
</div>
<br>
<p>Існують різні підходи до організації інтегрованого навчання. Зокрема:</p>
<ul>
	<li>мультидисциплінарний: учитель орієнтується на певні навчальні предмети. Він інтегрує навчальний зміст з кількох предметів і при цьому не порушує цілісність самих навчальних дисциплін; інтеграція навчального матеріалу відбувається навколо певної теми;</li>
	<li>міждисциплінарний: взаємопроникнення навчального матеріалу з різних навчальних предметів є глибшим (наприклад, вивчення навчального матеріалу кількох освітніх галузей може відбуватися в межах одного інтегрованого курсу), освітні галузі ідентифікуються, але їх обриси не є такими чіткими як при мультидисциплінарному підході;</li>
	<li>трансдисциплінарний: вчителі розробляють навчальну програму на основі запитів учнів або сплановують навчання на основі проектів; при такому підході вчителі формують наскрізні навички в реальному контексті, адже учні вирішують реальну проблему.</li>
</ul>

<p>Незважаючи на деякі відмінності, три підходи мають на меті формування цілісної картини світу дитини. Наразі  жодний з описаних підходів не визнано кращим і дискусії тривають, адже кожен має свої переваги і недоліки. На основі цих підходів, Державного стандарту й освітніх програм, учитель може розробити інтегровану навчальну програму або використати подані ідеї для організації інтегрованого навчання у своєму класі.</p>

<p align="center"><span style=" font-size: 18pt;"><b>Види інтегрованого навчання</b></span></p>

<p>Інтеграція в шкільному навчанні реалізується як у межах окремого навчального предмету, так і між різними навчальними дисциплінами. Коли вчитель встановлює зв’язки між блоками навчальної інформації (чи окремими темами) у межах кожного навчального предмета, він реалізує внутрішньопредметну інтеграцію. Якщо вчитель установлює зв’язки між окремими навчальними дисциплінами, він реалізує міжпредметну інтеграцію.</p>

<div class="embed-responsive embed-responsive-16by9">
<iframe class="embed-responsive-item" src="https://www.youtube.com/embed/kKN4jlYnYsM" frameborder="0" allowfullscreen></iframe>
</div>
<br>
<p>Визначають:</p>
<ul>
	<li>Контент-орієнтовану інтеграцію, або інтеграцію на основі змісту навчальних предметів (її ще називають тематичною інтеграцією). Контент-орієнтована інтеграція навчальних предметів реалізується у формі тематичного навчання: це навчання на основі об’єднання навколо однієї теми знань з різних навчальних дисциплін.</li>
	<li>Інтеграцію, орієнтовану на формування способів дій (інтеграція навичок). Інтеграція на рівні способів дій реалізується у межах навчальних предметів чи в процесі тематичного навчання. Учитель формує в учнів наскрізні уміння та ключові навички на більшості уроків у певний проміжок часу поступово ускладнюючи.</li>
	<li>Інтеграцію на ціннісно-смисловому рівні (інтеграція перспектив). Інтеграція на ціннісно-смисловому рівні реалізується наскрізно на усіх навчальних дисциплінах.</li>
</ul>

<p align="center"><span style=" font-size: 18pt;"><b>Інтегроване навчання: діяльнісний підхід</b></span></p>

<div>
  <!-- Nav tabs -->
  <ul class="nav nav-tabs" role="tablist">
    <li role="presentation" class="active"><a href="#home" aria-controls="home" role="tab" data-toggle="tab">Частина 1</a></li>
    <li role="presentation"><a href="#menu41" aria-controls="menu41" role="tab" data-toggle="tab">Частина 2</a></li>
  </ul>
  <!-- Tab panes -->
  <div class="tab-content">
    <div role="tabpanel" class="tab-pane active" id="home">
<div class="embed-responsive embed-responsive-16by9">
<iframe class="embed-responsive-item" src="https://www.youtube.com/embed/DxsQZo9Jkb8" frameborder="0" allowfullscreen></iframe>
</div>
    </div>
    <div role="tabpanel" class="tab-pane" id="menu41">
<div class="embed-responsive embed-responsive-16by9">
<iframe class="embed-responsive-item" src="https://www.youtube.com/embed/ME0ZRRgcNVo" frameborder="0" allowfullscreen></iframe>
</div>
  </div>
</div>
</div>
<br>

<div class="eoz-text">
	<br>
	<p align="center">Більше навчальних матеріалів (відео, завдання, методичні посібники й роздаткові матеріали) можна знайти на безкоштовному онлайн-курсі.</p>
<p><center><a href="https://courses.ed-era.com/courses/course-v1:MON-EDERA-OSVITORIA+ST101+st101/about" target="_blank"><button type="button" class="btn btn-primary" aria-haspopup="true" aria-expanded="false">Перейти до курсу</button></a></center></p>
</div>